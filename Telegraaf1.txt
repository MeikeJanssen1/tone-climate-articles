’Klimaatafspraken afdwingen’0
Je wordt niet blij van de door het KNMI geschetste klimaatscenario's voor de komende 50 en 100 jaar: bloedhete zomers, natte winters, enorme stormen en een sterke zeespiegelstijging. Goed om nu al te anticiperen op zaken die ons land zelf kan beïnvloeden, denkt Bas Overmars.
We moeten dijken verhogen en steden vergroenen. Maar alles valt en staat met het terugbrengen van broeikasgassen en dan ben je van andere landen afhankelijk die milieu en klimaat minder hoog in het vaandel hebben. Zo zetten China, India en Indonesië nog volop in op de bouw van kolencentrales. Internationale afspraken die gemaakt worden op klimaattoppen, moeten geen loze woorden zijn, maar keihard worden afgedwongen!

